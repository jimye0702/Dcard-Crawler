我上年grad，第一份工返得好開心，所有人都好nice，三個managers都好錫我，知我新人好照顧我，所有同事、我的supervisor 、我要對的人，全部都好好人。
但因為俾hr玩，我嬲嬲豬冇續約。
然後搵到食依家呢份工。入到去大家已經好熟好熟，我埋唔到堆，成個department都係老中少的女人，同我年齡相近的都是frd搭frd咁入嚟。
疫情原因都冇咩食飯聚會。
後來，佢哋會自己私下密密講對我的不滿，我好似無意中得罪晒佢哋，但我唔知點解，冇人帶我埋堆，我都無法厚著臉皮埋，係呢到我的笑容性格都被壓抑。
一個上司，未到manager，簡稱A，以前負責開我個同事冇返，佢直接俾咗勁厚一疊要搞定（冇講幾時），但我根本未熟，我放工前半個鐘交貨，後來自己都ot咗半個鐘對嘢，佢之後對到ot，然後勁憎我。
第二日俾更多嘢我做，限我3:30搞定，但我唔熟，連個到一半都冇可能做晒，我照直同佢講，加埋我個日約咗同呀媽見面（單親），唔可以ot，點知佢發我脾氣話佢琴日因我做得慢所以ot。
第三日，佢俾比琴日更多的嘢我做，要我2:30前搞定，我已經放棄同佢講，自己做做做，做到過晒鐘，佢係我後面經過好多次，見我做到踢晒腳都冇同我講嘢，到我遲交貨俾佢，佢就問我知唔知依家幾點？其實我食完飯之後有講個次我做唔晒......
第四日，我同另一個同事講我個日朝早有其他事做要做兩粒鐘，佢同另一個同事傾完，大大聲咁講呢到咁少我45分鐘做完啦，俾說話我聽。但我先做咗一個月，啲文件上面醫生手字我已經唔係都睇得明，甚至啲做咗幾十年的人都唔係個個睇得明，個system又唔熟，我真係唔知點。
我終於忍唔住lunch錢約咗AM傾，「我真係唔知點做，我唔係有心想同事ot，我只係做晒你哋要我做的嘢，我好努力，但我唔知點算，我反映過做唔晒，但第二日你哋要做更多！做得慢你哋話我，做得快又多錯都唔啱，我好努力諗邊個程序可以簡化，我應該點做可以又快又啱！我都想ot做，但我做完你哋都要對，我做得多你哋越多嘢做，我真係唔知點做！」AM就話佢見到我好努力，佢都話咗A，但都講同事對我有不滿，例如我成日問我隔離一啲佢唔識的嘢，但佢同我做的嘢唔同，其實我唔知，冇人同我介紹邊個人負責咩嘢，我淨係知邊個AM,M,SM。
問我係咪食飯時間個陣係自己講電話，可能太大聲，我估唔到原來有一次（返工以來係一次咋！）因為我好孤獨，打俾朋友wts video（我有用耳機）傾一陣都會被人抱怨。（我肯定係我隔離那個，因為個陣得我同佢）
甚至我因為琴晚同媽咪食咗蒜個口好臭，臭咗成晚仲臭緊，所以我一邊食薄荷香口膠一邊做嘢，佢都同我講我嚼香口膠太大聲，究竟嚼香口膠可以有幾大聲？甚至依家個個都戴口罩。

我係個外人，無論做咩都錯，隔離成日返工用公司電話打俾另一個同事有說有笑我冇出過聲，但我只係一次戴住耳機打俾frd就唔得。A佢食飯時間大大聲鬧爆屋企人，成個office都聽到冇人不滿。
我覺得好辛苦，好唔中意佢哋，佢哋甚至因為清潔姐姐打掃期間唔俾佢哋入，就話公司係咪清潔姐姐擁有㗎，又話封佢做屎坑經理，我笑唔出.......
我覺得佢哋好八婆，我真係頂唔順，做咩都被挑剔。甚至原來我隔離嗰個看似和善可親的女仔，係背後講我，搞到我去到如斯田地的罪魁禍首。
我覺得職場世界好複雜，好後悔自己的一時之氣。我希望可以盡快搵到新工讓我一走了之。