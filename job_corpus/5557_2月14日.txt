事關之前考完dse想係短期內賺多啲錢，就跟fd翻左佢個間佢媽咪熟人嘅鋪頭，個老細一開始同我講話見係我佢fd嘅女，翻全職都唔洗合約，簡簡單單寫資料就可以俾我返工。

咁本身翻得幾好嘅一開始一兩個禮拜，然後放過兩次飛機啦，一次病、一次屋企有事發生。之後老細都冇特別講過我啲咩，都係照俾我繼續翻，我都以為佢真係會體諒我。

然後後來請左一個新全職（嗰陣間鋪開左冇幾耐，一兩個月），係一個媽咪黎嘅，但係屋企關係好差，日日都好燜咁，又成日去食煙啊搵廚房傾計咁樣。

然後到有一日，老細個日唔返黎睇鋪，咁另一個ft就即刻個日勁hea啦，明明個日都係忙，但係我就好似一個人做曬野，佢就搵盡辦法去hea，然後個日突然情緒差，就whatsapp左老細話想翻埋今日就辭職。結果轉頭個老細即刻同人地講我壞話，話我冇責任感，成日放飛機個啲，個下就覺得好委屈，然後直接同佢講話屋企有事想走先，佢都一直冇回覆過我，一直持續已讀，然後我就走左，但係因為第一次翻全職，佢亦都冇同我簽合約冇講過任何通知期嘅嘢。

過左一排我以為佢會可能扣我少少錢然後都會肯出糧俾我，畢竟我都只係一個學生，個一個月應該有差唔多一萬蚊，對我黎講真係好多好多。然後個老細就同人地講話佢唔會出1$俾我，仲話我直接走左冇俾通知期佢佢有權追翻我一個月糧，亦因為佢當初冇同我簽合約冇講過任何野，話個一個月連試用期都唔係，直接係正式員工。而我真係所有野都係第一次知，雖然我冇自己調查清楚我都有問題，但係一直以黎因為間鋪係黃店，而佢又係我個fd嘅媽咪朋友，我都冇諗過佢會知道咁絕。

雖然件事都過左一段時間，但係每次諗起都好委屈，雖然個老闆到依家都冇俾信話追我，但係都冇俾過1$糧俾我，打呢篇野都係想俾啲未試過又想試下做ft嘅畢業生。
話雖如此，見到佢做人咁黑心但係仲可以掛住良心黃店呢個名繼續做咁多生意真係覺得呢個世界真係好黑暗。
多謝睇到呢到嘅大家。