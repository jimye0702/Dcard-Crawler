上年開始疫情爆得好嚴重 無左份返左兩年既pt 個市又太差 日日send cv出去都無回音 有半年都無做野 直到20年尾搵到份admin工作 一開始話約interview 但會比一堆性格分析test你做 同你分析下你適合返咩工 總之都係講埋d野水你入行 考試上code 一開頭會話 你而家仲讀緊書 可以做住intern先啊 唔洗追數唔洗有壓力架 之後會用時薪$50-65 pt admin留住你係公司 同你講就算你無數都仲可以有份pt收入⋯⋯聽落好似唔錯咁 但你一上左code 佢就會安排各式各樣training 上到你嘔果種 班老seafood仲會大條道理咁話你無數嘛咪上training囉！返學？學生咁得閒 緊係搵錢緊要啦！走堂啦！

我做過英國保x同友x保險 入職時已經講到明我仲要返學唔會擺咁多時間落去呢份工 屌我真係當係一份pt咁返 但佢地會用各種語言藝術氹到你繼續做落去 簽到單就輕鬆袋幾千蚊 唔會無機會架喎 有大把客比你跟啦⋯⋯唔好浪費左個牌啊

之前我係保x辭職後收到封信話要追收我一萬二training fee 而家我擔心我係友x辭職係咪都會追收 睇過份約就話跳槽先需要賠付 但成份約都係英文 好驚有d隱藏條款 有無人有類似經驗可以分享？thanks