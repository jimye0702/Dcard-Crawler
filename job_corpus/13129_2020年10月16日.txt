轉左新工一段時間
成日都覺得自己同同事好唔夾

初頭因為係新來
唔夠膽講好多嘢
日日都係默默咁工作
慢慢摸清佢哋嘅底細
但係同我同期一齊入職嘅新同事已經同舊同事嘻嘻哈哈
放假日子都會約出嚟食飯 變成朋友
我知道自己唔係一個外向嘅人 諗住用多少少時間就會同佢地熟
但係已經過咗半年 人哋就越嚟越熟 我就好似完全冇任何進展

可能有人會話只係同事嘅關係 唔需要講任何私事
但係我係舊公司 同所有舊同事都會講私事 好似朋友嘅關係
呢種關係我好唔習慣

加上係舊公司 每一個人每日workload都好大 但會盡力做晒自己應份要做嘅嘢
新公司平時就相對輕鬆 
一面對大workload 啲同事就會講說話 將啲嘢留俾人 仲要覺得係應份
我唔係好鍾意呢種風氣

我亦都覺得啲同事對我態度唔好
當然我有反省
我承認我有時做嘢理解能力差啲 
但係佢哋叫我做嘅嘢我一定會喺deadline前交比佢哋 
同埋佢哋都冇要我/其他人改我份嘢 照交俾客
同埋我對佢哋嘅態度唔係差

新同事又會成日篤背脊 踩人上位 背後講人壞話 

其實我應唔應該再轉新工
面對而家嘅市況 我好卻步
同埋新公司真係多好多嘢可以學
定係
其實只係我入世未深😭