呢幾排返緊一間公司，雖然話係返左一個月，但係因為係part-time, 所以返左total 唔超過10日，返到一半嘅時候，中間有人quit左，而呢個人我同佢唔熟，只係大家食飯時會傾幾句，但係唔知點解，當聽到佢quit左嘅時候，我竟然有小小唔捨得，同埋唔知係咪因為落雨因素啦，竟然仲有小小想流淚，當然最尾咁係冇流啦。眼見身邊嘅同佢共事幾個月來同事冇乜反應，自己明顯overreact左。
今日又有人quit,呢個人我同佢一句閒計都冇傾過，我竟然又有小小唔捨得，我幾時變得咁多愁善感？佢嘅last day 平平無奇，幾乎冇人在意，大家好似麻木左，因為種種因素，於是我自己都quit 埋一份，quit 完之後有小小失落，因為可能以後都見唔到岩岩熟嘅同事。 突然之間我係度諗，佢會晤會同其他人一樣，冇乜感覺？

或者呢D就係成長？就係習慣身邊嘅人走入你嘅世界，然後從你嘅世界裡消失。或者有一日我會同佢地一無動於衷，既然係咁，我會去珍惜而家呢一份唔捨得！